---
slug: tarif-plus
title: Tarif PLUS pro všechny profíky, kteří chtějí rychlejší web
authors: [machal, radek]
tags: [tester, ahoj]
---

# Tarif PLUS pro všechny profíky, kteří chtějí rychlejší web

Dnes spouštíme placený tarif našeho monitorovacího nástroje. [Tarif PLUS](https://app.pagespeed.cz/plus) jsme vytvořili na základě mnoha let zkušeností s optimalizací a monitoringem webů pro desítky klientů.

## Placený tarif PLUS

PageSpeed.cz tester PLUS stavíme pro každého, kdo se profesionálně stará o weby a ví, že na rychlosti záleží, protože [zlepšuje byznysové ukazatele](https://www.pagespeed.cz/blog/proc-mit-rychly-web).

Později detailně představíme všechny vlastnosti, ale teď vyberme ty nejdůležitější:

1. Hlídač rychlosti – unikátní funkcionalita, která monitoruje rychlost a chytře vyhodnocuje a hlásí změny. To vše automaticky a bez nutnosti dlouhodobé péče.
2. Stabilní výsledky – testujeme pomocí Lighthouse a na vlastní stabilní testovací infrastruktuře. Vy díky tomu dostanete více informací a stabilnější čísla.
3. Report „Technické“ – kromě UX metrik, jako jsou Core Web Vitals, hlídáme také technické ukazatele, aby se vám dobře hledaly příčiny změn.

Do tarifu PLUS jsme toho dostali daleko více – od nových grafů, přes možnosti do nich přidat poznámku až po výběr vlastního času testování.

:::note

**Webinář:** Představení tarifu PLUS 5. prosince v 17:30. [Přihlaste se zde](https://docs.google.com/forms/u/2/d/e/1FAIpQLSdxXQv6ID3S2kghJebC_aB2e7Z9Ku8KYIJnQrU07h4vH6IZ2A/viewform?usp=send_form).

:::

### Pro koho to je?

PageSpeed.cz tester PLUS se hodí každému, kdo se profesionálně stará o vlastní weby nebo weby svých klientů a ví, že rychlost [zlepšuje byznysové ukazatele](https://www.pagespeed.cz/blog/proc-mit-rychly-web).

![](tarif-plus-03.png)

Možná kvůli pomalému webu ztrácíte konverze.

Příklady našich uživatelů:

* Produktový tým, který se stará o vlastní weby nebo webové appky.
* Agenturní tým, který hlídá rychlost webů svých klientů a pravidelně je aktualizuje.
* Marketéři a SEO specialisté, kterým leží na srdci starost o metriky Core Web Vitals na webech klientů.

Cílovou skupinou testeru PLUS je vydělávající menší nebo středně velký web. Tento tarif nestavíme pro lidi, kteří mají webařinu jako hobby nebo pro velké weby vyžadující podrobné sledování, pro které je na trhu již dostatek jiných nástrojů.

## Cena? 429 Kč bez DPH měsíčně s platbou na rok

V ceně je podrobné testování 5 URL jednoho webu a sledování vývoje rychlosti u 5 domén.

Porovnejte si [různé vlastnosti neplacených testů s testem PLUS](https://app.pagespeed.cz/plus).

## Jak o PLUS požádat?

Chcete využívat testování rychlosti webu v tarifu PLUS?

Napište nám e-mail na [info@pagespeed.cz](mailto:info@pagespeed.cz?subject=Z%C3%A1jem%20o%20PLUS%20test&body=Adresa%20webu%20k%20testov%C3%A1n%C3%AD%3A%20%E2%80%A6) nebo volejte na 724 071 700.

Více o [tarifu PLUS](https://app.pagespeed.cz/plus).